10 A SELECTION FROM THE

tibi tamquam in tua placeat. Aciliano vero ipsi plurimum
vigoris industriae, quamquam in maxima verecundia. Quae· 2 5
sturam tribunatum praeturam honestissime percucurrit ac
iarn pro se tibi necessitatem ambiendi remisit. Est illi
facies liberalis multo sanguine, multo rubore suffusa, est
ingenua totius corporis pulchritudo et quidam senatorius
decor. Quae ego nequaquam arbitror neglegenda: debet 30
enim hoc castitati puellarum quasi praemium dari. Nescio
an adiciam esse patri eius amplas facultates. Nam cum
imaginor vos, quibus quaerimus generum, silendum de
facultatibus puto: cum publicos mores atque etiam leges
civitatis intueor, quae vel in primis census hominum 35
spectandos arbitrantur, ne id quidem⁸ praetereundum vi-'
detur. Et sane de posteris et his pluribus cogitanti hic
quoque in condicionibus deligendis ponendus est calculus.
Tu fortasse me putes indulsisse amori meo supraque ista,
quam res patitur, sustulisse. At ego fide mea spondeo 40 l
futurum ut omnia longe ampliora, quam a me praedi-
cantur, invenias. Diligo quidem adulescentem ardentissime,
sicut meretur3 sed hoe ipsum amantis est, non onerare
eum laudibus. Vale.

10. (BOOK 1. 15.)

Pliny rallies Septicius on having broken his engagement to dine
with him, and tells him it was his own loss.

C. PLINIUS SEPTICIO CLARO SUO S.

Heus tu promittis ad cenam nec venisl Dicitur ius: ad
assem inpendium reddeS, nec id modicum. Paratae erant
lactucae singulae, cochleae ternae, ova bina, alica curn
mulso et nive (nam hanc quoque computabis, immo hanc
in primis, quae periit iu ferculo), olivae, betacei, cucurbitae‚5
bulbi, alia mille non minus lauta Audisses comoedos vel

 

