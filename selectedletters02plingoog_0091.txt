74 A sncaorron raon run

mixtisque pumicibus oppleta surrexerat, ut, si longior in
cubiculo mora, exitus negaretur. Excitatus procedit seque
Pomponiano ceterisque qui pervigilaverant reddit. In com-

mune consultant, intra tecta subsistant an in aperto vagentur.

Nam crebris vastisque tremoribus tecta nutabant et quasi65
emota sedibus suis nunc huc, nunc illuc abire aut referri
videbantur. Sub dio rursus quamquam levium exesorumque
pumicum casus metuebatur; quod tamen periculorum colla-

tio elegit. Et apud illum quidem ratio rationem, apud alios
timorem timor vicit. Cervicalia capitibus inposita linteis 70
constringunt: id munimentum adversus incidentia fuit.

Iam dies alibi, illic nox omnibus noctibus nigrior densior-

que, quam tamen faces multae variaque lumina solabantur.
Placuit egredi in litus et ex proximo aspicere, ecquid iam ¹
mare admitteret, quod adhuc vastum et adversum permane· 75
bat. Ibi super abiectum linteum recubans semel atque
iterum frigidam poposcit hausitque. Deinde flammae flam- ¹

marumque praenuntius odor sulpuris alios in lugam vertunt,
excitant illurn. innitens servulis duobus adsurrexit et statim

concidit, ut ego colligo, crassiore caligine spiritu obstructo 80
clausoque stomacho, qui· illi natura invalidus et angustus et
frequenter aestuans erat. Ubi dies redditus (is ab eo quem
novissime viderat erat tertius), corpus inventum integrum,
inlaesum opertumque, ut luerat indutus: habitus corporis
quiescenti quarn defuncto similior. Interim Miseni ego et 85
mater—sed nihil ad historiam, nec tu aliud quarn de exitu
eius scire voluisti. Finem ergo faciam. Unum adiciam,
omnia me quibus interfueram quaeque statim, cum maxime
vera memorantur, audieram persecutum. Tu potissima ex-
cerpes. Aliud est enim epistulam aliud historiam, aliud9o
amico, aliud omnibus scribere. Vale.

 

